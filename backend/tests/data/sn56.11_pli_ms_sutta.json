{
  "id": 11096,
  "uid": "sn56.11/pli/ms",
  "sutta_ref": "SN 56.11",
  "nikaya": "sn",
  "language": "pli",
  "group_path": null,
  "group_index": null,
  "order_index": null,
  "sutta_range_group": "sn56",
  "sutta_range_start": 11,
  "sutta_range_end": 11,
  "title": "Dhammacakkappavattanasutta",
  "title_ascii": "Dhammacakkappavattanasutta",
  "title_pali": null,
  "title_trans": null,
  "description": null,
  "content_plain": "saṁyutta nikāya 56 11 2 dhammacakkappavattanavagga dhammacakkappavattanasutta ekaṁ samayaṁ bhagavā bārāṇasiyaṁ viharati isipatane migadāye tatra kho bhagavā pañcavaggiye bhikkhū āmantesi: dveme bhikkhave antā pabbajitena na sevitabbā katame dve yo cāyaṁ kāmesu kāmasukhallikānuyogo hīno gammo pothujjaniko anariyo anatthasaṁhito yo cāyaṁ attakilamathānuyogo dukkho anariyo anatthasaṁhito ete kho bhikkhave ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati katamā ca sā bhikkhave majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati ayameva ariyo aṭṭhaṅgiko maggo seyyathidaṁ sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi ayaṁ kho sā bhikkhave majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati idaṁ kho pana bhikkhave dukkhaṁ ariyasaccaṁ jātipi dukkhā jarāpi dukkhā byādhipi dukkho maraṇampi dukkhaṁ appiyehi sampayogo dukkho piyehi vippayogo dukkho yampicchaṁ na labhati tampi dukkhaṁ saṅkhittena pañcupādānakkhandhā dukkhā idaṁ kho pana bhikkhave dukkhasamudayaṁ ariyasaccaṁ yāyaṁ taṇhā ponobbhavikā nandirāgasahagatā tatratatrābhinandinī seyyathidaṁ kāmataṇhā bhavataṇhā vibhavataṇhā idaṁ kho pana bhikkhave dukkhanirodhaṁ ariyasaccaṁ yo tassāyeva taṇhāya asesavirāganirodho cāgo paṭinissaggo mutti anālayo idaṁ kho pana bhikkhave dukkhanirodhagāminī paṭipadā ariyasaccaṁ ayameva ariyo aṭṭhaṅgiko maggo seyyathidaṁ sammādiṭṭhi pe sammāsamādhi idaṁ dukkhaṁ ariyasaccan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi taṁ kho panidaṁ dukkhaṁ ariyasaccaṁ pariññeyyan ti me bhikkhave pubbe pe udapādi taṁ kho panidaṁ dukkhaṁ ariyasaccaṁ pariññātan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi idaṁ dukkhasamudayaṁ ariyasaccan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi taṁ kho panidaṁ dukkhasamudayaṁ ariyasaccaṁ pahātabban ti me bhikkhave pubbe pe udapādi taṁ kho panidaṁ dukkhasamudayaṁ ariyasaccaṁ pahīnan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi idaṁ dukkhanirodhaṁ ariyasaccan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi taṁ kho panidaṁ dukkhanirodhaṁ ariyasaccaṁ sacchikātabban ti me bhikkhave pubbe pe udapādi taṁ kho panidaṁ dukkhanirodhaṁ ariyasaccaṁ sacchikatan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi idaṁ dukkhanirodhagāminī paṭipadā ariyasaccan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi taṁ kho panidaṁ dukkhanirodhagāminī paṭipadā ariyasaccaṁ bhāvetabban ti me bhikkhave pubbe pe udapādi taṁ kho panidaṁ dukkhanirodhagāminī paṭipadā ariyasaccaṁ bhāvitan ti me bhikkhave pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi yāvakīvañca me bhikkhave imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ ahosi neva tāvāhaṁ bhikkhave sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddho ti paccaññāsiṁ yato ca kho me bhikkhave imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ suvisuddhaṁ ahosi athāhaṁ bhikkhave sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddho ti paccaññāsiṁ ñāṇañca pana me dassanaṁ udapādi: akuppā me vimutti ayamantimā jāti natthi dāni punabbhavo ti idamavoca bhagavā attamanā pañcavaggiyā bhikkhū bhagavato bhāsitaṁ abhinandunti imasmiñca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi: yaṁ kiñci samudayadhammaṁ sabbaṁ taṁ nirodhadhamman ti pavattite ca pana bhagavatā dhammacakke bhummā devā saddamanussāvesuṁ: etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin ti bhummānaṁ devānaṁ saddaṁ sutvā cātumahārājikā devā saddamanussāvesuṁ: etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin ti cātumahārājikānaṁ devānaṁ saddaṁ sutvā tāvatiṁsā devā pe yāmā devā pe tusitā devā pe nimmānaratī devā pe paranimmitavasavattī devā pe brahmakāyikā devā saddamanussāvesuṁ: etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin ti itiha tena khaṇena tena layena tena muhuttena yāva brahmalokā saddo abbhuggacchi ayañca dasasahassilokadhātu saṅkampi sampakampi sampavedhi appamāṇo ca uḷāro obhāso loke pāturahosi atikkamma devānaṁ devānubhāvanti atha kho bhagavā imaṁ udānaṁ udānesi: aññāsi vata bho koṇḍañño aññāsi vata bho koṇḍañño ti iti hidaṁ āyasmato koṇḍaññassa aññāsikoṇḍañño tveva nāmaṁ ahosīti paṭhamaṁ",
  "content_html": null,
  "content_json": "{\n  \"sn56.11:0.1\": \"Saṁyutta Nikāya 56.11 \",\n  \"sn56.11:0.2\": \"2. Dhammacakkappavattanavagga \",\n  \"sn56.11:0.3\": \"Dhammacakkappavattanasutta \",\n  \"sn56.11:1.1\": \"Ekaṁ samayaṁ bhagavā bārāṇasiyaṁ viharati isipatane migadāye. \",\n  \"sn56.11:1.2\": \"Tatra kho bhagavā pañcavaggiye bhikkhū āmantesi: \",\n  \"sn56.11:2.1\": \"“Dveme, bhikkhave, antā pabbajitena na sevitabbā. \",\n  \"sn56.11:2.2\": \"Katame dve? \",\n  \"sn56.11:2.3\": \"Yo cāyaṁ kāmesu kāmasukhallikānuyogo hīno gammo pothujjaniko anariyo anatthasaṁhito, yo cāyaṁ attakilamathānuyogo dukkho anariyo anatthasaṁhito. \",\n  \"sn56.11:2.4\": \"Ete kho, bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. \",\n  \"sn56.11:3.1\": \"Katamā ca sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati? \",\n  \"sn56.11:3.2\": \"Ayameva ariyo aṭṭhaṅgiko maggo, seyyathidaṁ—\",\n  \"sn56.11:3.3\": \"sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. \",\n  \"sn56.11:3.4\": \"Ayaṁ kho sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. \",\n  \"sn56.11:4.1\": \"Idaṁ kho pana, bhikkhave, dukkhaṁ ariyasaccaṁ—\",\n  \"sn56.11:4.2\": \"jātipi dukkhā, jarāpi dukkhā, byādhipi dukkho, maraṇampi dukkhaṁ, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ—saṅkhittena pañcupādānakkhandhā dukkhā. \",\n  \"sn56.11:4.3\": \"Idaṁ kho pana, bhikkhave, dukkhasamudayaṁ ariyasaccaṁ—\",\n  \"sn56.11:4.4\": \"yāyaṁ taṇhā ponobbhavikā nandirāgasahagatā tatratatrābhinandinī, seyyathidaṁ—\",\n  \"sn56.11:4.5\": \"kāmataṇhā, bhavataṇhā, vibhavataṇhā. \",\n  \"sn56.11:4.6\": \"Idaṁ kho pana, bhikkhave, dukkhanirodhaṁ ariyasaccaṁ—\",\n  \"sn56.11:4.7\": \"yo tassāyeva taṇhāya asesavirāganirodho cāgo paṭinissaggo mutti anālayo. \",\n  \"sn56.11:4.8\": \"Idaṁ kho pana, bhikkhave, dukkhanirodhagāminī paṭipadā ariyasaccaṁ—\",\n  \"sn56.11:4.9\": \"ayameva ariyo aṭṭhaṅgiko maggo, seyyathidaṁ—\",\n  \"sn56.11:4.10\": \"sammādiṭṭhi …pe… sammāsamādhi. \",\n  \"sn56.11:5.1\": \"‘Idaṁ dukkhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:5.2\": \"‘Taṁ kho panidaṁ dukkhaṁ ariyasaccaṁ pariññeyyan’ti me, bhikkhave, pubbe …pe… udapādi. \",\n  \"sn56.11:5.3\": \"‘Taṁ kho panidaṁ dukkhaṁ ariyasaccaṁ pariññātan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:6.1\": \"‘Idaṁ dukkhasamudayaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:6.2\": \"‘Taṁ kho panidaṁ dukkhasamudayaṁ ariyasaccaṁ pahātabban’ti me, bhikkhave, pubbe …pe… udapādi. \",\n  \"sn56.11:6.3\": \"‘Taṁ kho panidaṁ dukkhasamudayaṁ ariyasaccaṁ pahīnan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:7.1\": \"‘Idaṁ dukkhanirodhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:7.2\": \"‘Taṁ kho panidaṁ dukkhanirodhaṁ ariyasaccaṁ sacchikātabban’ti me, bhikkhave, pubbe …pe… udapādi. \",\n  \"sn56.11:7.3\": \"‘Taṁ kho panidaṁ dukkhanirodhaṁ ariyasaccaṁ sacchikatan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:8.1\": \"‘Idaṁ dukkhanirodhagāminī paṭipadā ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:8.2\": \"‘Taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti me, bhikkhave, pubbe …pe… udapādi. \",\n  \"sn56.11:8.3\": \"‘Taṁ kho panidaṁ dukkhanirodhagāminī paṭipadā ariyasaccaṁ bhāvitan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. \",\n  \"sn56.11:9.1\": \"Yāvakīvañca me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ ahosi, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. \",\n  \"sn56.11:10.1\": \"Yato ca kho me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ suvisuddhaṁ ahosi, athāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ. \",\n  \"sn56.11:10.2\": \"Ñāṇañca pana me dassanaṁ udapādi: \",\n  \"sn56.11:10.3\": \"‘akuppā me vimutti, ayamantimā jāti, natthi dāni punabbhavo’”ti. \",\n  \"sn56.11:10.4\": \"Idamavoca bhagavā. \",\n  \"sn56.11:10.5\": \"Attamanā pañcavaggiyā bhikkhū bhagavato bhāsitaṁ abhinandunti. \",\n  \"sn56.11:11.1\": \"Imasmiñca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi: \",\n  \"sn56.11:11.2\": \"“yaṁ kiñci samudayadhammaṁ sabbaṁ taṁ nirodhadhamman”ti. \",\n  \"sn56.11:12.1\": \"Pavattite ca pana bhagavatā dhammacakke bhummā devā saddamanussāvesuṁ: \",\n  \"sn56.11:12.2\": \"“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. \",\n  \"sn56.11:12.3\": \"Bhummānaṁ devānaṁ saddaṁ sutvā cātumahārājikā devā saddamanussāvesuṁ: \",\n  \"sn56.11:12.4\": \"“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ, appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. \",\n  \"sn56.11:12.5\": \"Cātumahārājikānaṁ devānaṁ saddaṁ sutvā tāvatiṁsā devā …pe… \",\n  \"sn56.11:12.6\": \"yāmā devā …pe… \",\n  \"sn56.11:12.7\": \"tusitā devā …pe… \",\n  \"sn56.11:12.8\": \"nimmānaratī devā …pe… \",\n  \"sn56.11:12.9\": \"paranimmitavasavattī devā …pe… \",\n  \"sn56.11:12.10\": \"brahmakāyikā devā saddamanussāvesuṁ: \",\n  \"sn56.11:12.11\": \"“etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. \",\n  \"sn56.11:13.1\": \"Itiha tena khaṇena tena layena tena muhuttena yāva brahmalokā saddo abbhuggacchi. \",\n  \"sn56.11:13.2\": \"Ayañca dasasahassilokadhātu saṅkampi sampakampi sampavedhi, appamāṇo ca uḷāro obhāso loke pāturahosi atikkamma devānaṁ devānubhāvanti. \",\n  \"sn56.11:14.1\": \"Atha kho bhagavā imaṁ udānaṁ udānesi: \",\n  \"sn56.11:14.2\": \"“aññāsi vata bho, koṇḍañño, aññāsi vata bho, koṇḍañño”ti. \",\n  \"sn56.11:14.3\": \"Iti hidaṁ āyasmato koṇḍaññassa “aññāsikoṇḍañño” tveva nāmaṁ ahosīti. \",\n  \"sn56.11:14.4\": \"Paṭhamaṁ. \"\n}",
  "content_json_tmpl": "{\n  \"sn56.11:0.1\": \"<article id='sn56.11'><header><ul><li class='division'>{}</li>\",\n  \"sn56.11:0.2\": \"<li>{}</li></ul>\",\n  \"sn56.11:0.3\": \"<h1 class='sutta-title'>{}</h1></header>\",\n  \"sn56.11:1.1\": \"<p>{}\",\n  \"sn56.11:1.2\": \"{}</p>\",\n  \"sn56.11:2.1\": \"<p>{}\",\n  \"sn56.11:2.2\": \"{}\",\n  \"sn56.11:2.3\": \"{}\",\n  \"sn56.11:2.4\": \"{}</p>\",\n  \"sn56.11:3.1\": \"<p>{}\",\n  \"sn56.11:3.2\": \"{}\",\n  \"sn56.11:3.3\": \"{}\",\n  \"sn56.11:3.4\": \"{}</p>\",\n  \"sn56.11:4.1\": \"<p>{}\",\n  \"sn56.11:4.2\": \"{}</p>\",\n  \"sn56.11:4.3\": \"<p>{}\",\n  \"sn56.11:4.4\": \"{}\",\n  \"sn56.11:4.5\": \"{}</p>\",\n  \"sn56.11:4.6\": \"<p>{}\",\n  \"sn56.11:4.7\": \"{}</p>\",\n  \"sn56.11:4.8\": \"<p>{}\",\n  \"sn56.11:4.9\": \"{}\",\n  \"sn56.11:4.10\": \"{}</p>\",\n  \"sn56.11:5.1\": \"<p>{}\",\n  \"sn56.11:5.2\": \"{}\",\n  \"sn56.11:5.3\": \"{}</p>\",\n  \"sn56.11:6.1\": \"<p>{}\",\n  \"sn56.11:6.2\": \"{}\",\n  \"sn56.11:6.3\": \"{}</p>\",\n  \"sn56.11:7.1\": \"<p>{}\",\n  \"sn56.11:7.2\": \"{}\",\n  \"sn56.11:7.3\": \"{}</p>\",\n  \"sn56.11:8.1\": \"<p>{}\",\n  \"sn56.11:8.2\": \"{}\",\n  \"sn56.11:8.3\": \"{}</p>\",\n  \"sn56.11:9.1\": \"<p>{}</p>\",\n  \"sn56.11:10.1\": \"<p>{}</p>\",\n  \"sn56.11:10.2\": \"<p>{}\",\n  \"sn56.11:10.3\": \"{}</p>\",\n  \"sn56.11:10.4\": \"<p>{}\",\n  \"sn56.11:10.5\": \"{}</p>\",\n  \"sn56.11:11.1\": \"<p>{}\",\n  \"sn56.11:11.2\": \"{}</p>\",\n  \"sn56.11:12.1\": \"<p>{}\",\n  \"sn56.11:12.2\": \"{}</p>\",\n  \"sn56.11:12.3\": \"<p>{}\",\n  \"sn56.11:12.4\": \"{}\",\n  \"sn56.11:12.5\": \"{}\",\n  \"sn56.11:12.6\": \"{}\",\n  \"sn56.11:12.7\": \"{}\",\n  \"sn56.11:12.8\": \"{}\",\n  \"sn56.11:12.9\": \"{}\",\n  \"sn56.11:12.10\": \"{}\",\n  \"sn56.11:12.11\": \"{}</p>\",\n  \"sn56.11:13.1\": \"<p>{}\",\n  \"sn56.11:13.2\": \"{}</p>\",\n  \"sn56.11:14.1\": \"<p>{}\",\n  \"sn56.11:14.2\": \"{}</p>\",\n  \"sn56.11:14.3\": \"<p>{}</p>\",\n  \"sn56.11:14.4\": \"<p class='endsutta'>{}</p></article>\"\n}",
  "source_uid": "ms",
  "source_info": null,
  "source_language": null,
  "message": null,
  "copyright": null,
  "license": null
}