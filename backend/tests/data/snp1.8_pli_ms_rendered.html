            <div id="ssp_content">
                <div class='suttacentral bilara-text'><article id='snp1.8'><header><ul><li class='division'><span class="segment" id="snp1.8:0.1"><span class="root" lang="pli" translate="no"><span class="text" lang="la">Sutta Nipāta 1.8 </span></span></span></li></ul>

<h1 class='sutta-title'><span class="segment" id="snp1.8:0.2"><span class="root" lang="pli" translate="no"><span class="text" lang="la">Mettasutta </span></span></span></h1></header>

<blockquote class='gatha'><p><span class='verse-line'><span class="segment" id="snp1.8:1.1"><span class="root" lang="pli" translate="no"><span class="text" lang="la">“Karaṇīyamatthakusalena, </span></span></span></span>

<span class='verse-line'><span class="segment" id="snp1.8:1.2"><span class="root" lang="pli" translate="no"><span class="text" lang="la">Yanta santaṁ padaṁ abhisamecca; </span></span></span></span>

<span class='verse-line'><span class="segment" id="snp1.8:1.3"><span class="root" lang="pli" translate="no"><span class="text" lang="la">Sakko ujū ca suhujū ca, 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(suhujū → sūjū (bj, pts-vp-pli1))</span>
                                    </span></span></span></span></span>

<span class='verse-line'><span class="segment" id="snp1.8:1.4"><span class="root" lang="pli" translate="no"><span class="text" lang="la">Sūvaco cassa mudu anatimānī. 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(va → ye ca (bj, sya-all, km, pts-vp-pli1))</span>
                                    </span></span></span></span></span></p>

<p><span class='verse-line'><span class="segment" id="snp1.8:2.1"><span class="root" lang="pli" translate="no"><span class="text" lang="la">Santussako ca subharo ca, </span></span></span></span>

<span class='verse-line'><span class="segment" id="snp1.8:2.2"><span class="root" lang="pli" translate="no"><span class="text" lang="la">Appakicco ca sallahukavutti; </span></span></span></span>

<span class='verse-line'><span class="segment" id="snp1.8:2.3"><span class="root" lang="pli" translate="no"><span class="text" lang="la">Santindriyo ca nipako ca, </span></span></span></span>

<span class='verse-line'><span class="segment" id="snp1.8:2.4"><span class="root" lang="pli" translate="no"><span class="text" lang="la">Appagabbho kulesvananugiddho. 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(va → vā (bj, sya-all, km, pts-vp-pli1))</span>
                                    </span></span></span></span></span></p>

<p><span class='verse-line'><span class="segment" id="snp1.8:3.1"><span class="root" lang="pli" translate="no"><span class="text" lang="la">Na ca khuddamācare kiñci, </span></span></span></span>

<span class='verse-line'><span class="segment" id="snp1.8:3.2"><span class="root" lang="pli" translate="no"><span class="text" lang="la">Yena viññū pare upavadeyyuṁ; </span></span></span></span>

<span class='verse-line'><span class="segment" id="snp1.8:3.3"><span class="root" lang="pli" translate="no"><span class="text" lang="la">Sukhino va khemino hontu, </span></span></span></span>

<span class='verse-line'><span class="segment" id="snp1.8:3.4"><span class="root" lang="pli" translate="no"><span class="text" lang="la">Sabbasattā bhavantu sukhitattā. 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(Sabbasattā → sabbe sattā (bj, sya-all, pts-vp-pli1))</span>
                                    </span></span></span></span></span></p>

<p><span class='verse-line'><span class="segment" id="snp1.8:4.1"><span class="root" lang="pli" translate="no"><span class="text" lang="la">Ye keci pāṇabhūtatthi, </span></span></span></span>

<span class='verse-line'><span class="segment" id="snp1.8:4.2"><span class="root" lang="pli" translate="no"><span class="text" lang="la">Tasā vā thāvarā vanavasesā; </span></span></span></span>

<span class='verse-line'><span class="segment" id="snp1.8:4.3"><span class="root" lang="pli" translate="no"><span class="text" lang="la">Dīghā vā ye va mahantā, 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(mahantā → ye mahantā vā (bj, pts-vp-pli1); mahanta (?))</span>
                                    </span></span></span></span></span>

<span class='verse-line'><span class="segment" id="snp1.8:4.4"><span class="root" lang="pli" translate="no"><span class="text" lang="la">Majjhimā rassakā aṇukathūlā. </span></span></span></span></p>

<p><span class='verse-line'><span class="segment" id="snp1.8:5.1"><span class="root" lang="pli" translate="no"><span class="text" lang="la">Diṭṭhā vā ye va adiṭṭhā, 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(adiṭṭhā → addiṭṭhā (bj, pts-vp-pli1); adiṭṭha (?))</span>
                                    </span></span></span></span></span>

<span class='verse-line'><span class="segment" id="snp1.8:5.2"><span class="root" lang="pli" translate="no"><span class="text" lang="la">Ye va dūre vasanti avidūre; </span></span></span></span>

<span class='verse-line'><span class="segment" id="snp1.8:5.3"><span class="root" lang="pli" translate="no"><span class="text" lang="la">Bhūtā va sambhavesī va, 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(Bhūtā va sambhavesī va → bhūtā vā sambhavesī vā (bj, sya-all, km, pts-vp-pli1, mr))</span>
                                    </span></span></span></span></span>

<span class='verse-line'><span class="segment" id="snp1.8:5.4"><span class="root" lang="pli" translate="no"><span class="text" lang="la">Sabbasattā bhavantu sukhitattā. </span></span></span></span></p>

<p><span class='verse-line'><span class="segment" id="snp1.8:6.1"><span class="root" lang="pli" translate="no"><span class="text" lang="la">Na paro paraṁ nikubbetha, </span></span></span></span>

<span class='verse-line'><span class="segment" id="snp1.8:6.2"><span class="root" lang="pli" translate="no"><span class="text" lang="la">Nātimaññetha katthaci na kañci; 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(na kañci → naṁ kañci (bj, pts-vp-pli1); naṁ kiñci (sya-all); na kiñci (mr))</span>
                                    </span></span></span></span></span>

<span class='verse-line'><span class="segment" id="snp1.8:6.3"><span class="root" lang="pli" translate="no"><span class="text" lang="la">Byārosanā paṭighasañña, </span></span></span></span>

<span class='verse-line'><span class="segment" id="snp1.8:6.4"><span class="root" lang="pli" translate="no"><span class="text" lang="la">Nāññamaññassa dukkhamiccheyya. </span></span></span></span></p>

<p><span class='verse-line'><span class="segment" id="snp1.8:7.1"><span class="root" lang="pli" translate="no"><span class="text" lang="la">Mātā yathā niyaṁ puttam </span></span></span></span>

<span class='verse-line'><span class="segment" id="snp1.8:7.2"><span class="root" lang="pli" translate="no"><span class="text" lang="la">Āyusā ekaputtamanurakkhe; </span></span></span></span>

<span class='verse-line'><span class="segment" id="snp1.8:7.3"><span class="root" lang="pli" translate="no"><span class="text" lang="la">Evampi sabbabhūtesu, </span></span></span></span>

<span class='verse-line'><span class="segment" id="snp1.8:7.4"><span class="root" lang="pli" translate="no"><span class="text" lang="la">Mānasaṁ bhāvaye aparimāṇaṁ. </span></span></span></span></p>

<p><span class='verse-line'><span class="segment" id="snp1.8:8.1"><span class="root" lang="pli" translate="no"><span class="text" lang="la">Mettañca sabbalokasmi, </span></span></span></span>

<span class='verse-line'><span class="segment" id="snp1.8:8.2"><span class="root" lang="pli" translate="no"><span class="text" lang="la">Mānasaṁ bhāvaye aparimāṇaṁ; </span></span></span></span>

<span class='verse-line'><span class="segment" id="snp1.8:8.3"><span class="root" lang="pli" translate="no"><span class="text" lang="la">Uddhaṁ adho ca tiriyañca, </span></span></span></span>

<span class='verse-line'><span class="segment" id="snp1.8:8.4"><span class="root" lang="pli" translate="no"><span class="text" lang="la">Asambādhaṁ averamasapattaṁ. </span></span></span></span></p>

<p><span class='verse-line'><span class="segment" id="snp1.8:9.1"><span class="root" lang="pli" translate="no"><span class="text" lang="la">Tiṭṭhaṁ caraṁ nisinno va, </span></span></span></span>

<span class='verse-line'><span class="segment" id="snp1.8:9.2"><span class="root" lang="pli" translate="no"><span class="text" lang="la">Sayāno yāvatāssa vitamiddho; 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(vitamiddho → vigatamiddho (bahūsu))</span>
                                    </span></span></span></span></span>

<span class='verse-line'><span class="segment" id="snp1.8:9.3"><span class="root" lang="pli" translate="no"><span class="text" lang="la">Etaṁ satiṁ adhiṭṭheyya, </span></span></span></span>

<span class='verse-line'><span class="segment" id="snp1.8:9.4"><span class="root" lang="pli" translate="no"><span class="text" lang="la">Brahmametaṁ vihāramidhamāhu. </span></span></span></span></p>

<p><span class='verse-line'><span class="segment" id="snp1.8:10.1"><span class="root" lang="pli" translate="no"><span class="text" lang="la">Diṭṭhiñca anupaggamma, </span></span></span></span>

<span class='verse-line'><span class="segment" id="snp1.8:10.2"><span class="root" lang="pli" translate="no"><span class="text" lang="la">Sīlavā dassanena sampanno; </span></span></span></span>

<span class='verse-line'><span class="segment" id="snp1.8:10.3"><span class="root" lang="pli" translate="no"><span class="text" lang="la">Kāmesu vinaya gedhaṁ, 
                                    <span class='variant-wrap'>
                                        <span class='mark'>⧫</span>
                                        <span class='variant hide'>(vinaya → vineyya (bj, sya-all, pts-vp-pli1))</span>
                                    </span></span></span></span></span>

<span class='verse-line'><span class="segment" id="snp1.8:10.4"><span class="root" lang="pli" translate="no"><span class="text" lang="la">Na hi jātuggabbhaseyya punaretī”ti. </span></span></span></span></p></blockquote>

<p class='endsutta'><span class="segment" id="snp1.8:10.5"><span class="root" lang="pli" translate="no"><span class="text" lang="la">Mettasuttaṁ aṭṭhamaṁ. </span></span></span></p></article></div>
            </div>