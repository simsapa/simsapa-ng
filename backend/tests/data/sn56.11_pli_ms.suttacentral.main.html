<article id="sn56.11">
    <header>
        <ul>
            <li class="division">
                <span class="segment" id="sn56.11:0.1">
                    <span class="root" lang="pli" translate="no">
                        <span class="text" lang="la">
                            Saṁyutta Nikāya 56.11
                        </span>
                    </span>
                </span>
            </li>
            <li>
                <span class="segment" id="sn56.11:0.2">
                    <span class="root" lang="pli" translate="no">
                        <span class="text" lang="la">
                            2. Dhammacakkappavattanavagga
                        </span>
                    </span>
                </span>
            </li>
        </ul>
        <h1 class="sutta-title">
            <span class="segment" id="sn56.11:0.3">
                <span class="root" lang="pli" translate="no">
                    <span class="text" lang="la">
                        Dhammacakkappavattanasutta
                    </span>
                    <span class="variant" data-tooltip="Variant: Dhammacakkappavattanasutta → tathāgatena vutta 1 (pts1ed) ">
                        Variant: Dhammacakkappavattanasutta → tathāgatena vutta 1 (pts1ed)
                    </span>
                </span>
            </span>
        </h1>
    </header>
    <p>
        <span class="segment" id="sn56.11:1.1">
            <span class="root" lang="pli" translate="no">
                <span class="text" lang="la">
                    Ekaṁ samayaṁ bhagavā bārāṇasiyaṁ viharati isipatane migadāye.
                </span>
            </span>
        </span>
        <span class="segment" id="sn56.11:1.2">
            <span class="root" lang="pli" translate="no">
                <span class="text" lang="la">
                    Tatra kho bhagavā pañcavaggiye bhikkhū āmantesi:
                </span>
            </span>
        </span>
    </p>
    <p>
        <span class="segment" id="sn56.11:2.1">
            <span class="root" lang="pli" translate="no">
                <span class="text" lang="la">
                    “Dveme, bhikkhave, antā pabbajitena na sevitabbā.
                </span>
            </span>
        </span>
        <span class="segment" id="sn56.11:2.2">
            <span class="root" lang="pli" translate="no">
                <span class="text" lang="la">
                    Katame dve?
                </span>
            </span>
        </span>
        <span class="segment" id="sn56.11:2.3">
            <span class="root" lang="pli" translate="no">
                <span class="text" lang="la">
                    Yo cāyaṁ kāmesu kāmasukhallikānuyogo hīno gammo pothujjaniko anariyo anatthasaṁhito, yo cāyaṁ attakilamathānuyogo dukkho anariyo anatthasaṁhito.
                </span>
            </span>
        </span>
        <span class="segment" id="sn56.11:2.4">
            <span class="root" lang="pli" translate="no">
                <span class="text" lang="la">
                    Ete kho, bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati.
                </span>
            </span>
        </span>
    </p>
    <p>
        <span class="segment" id="sn56.11:3.1">
            <span class="root" lang="pli" translate="no">
                <span class="text" lang="la">
                    Katamā ca sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati?
                </span>
            </span>
        </span>
        <span class="segment" id="sn56.11:3.2">
            <span class="root" lang="pli" translate="no">
                <span class="text" lang="la">
                    Ayameva ariyo aṭṭhaṅgiko maggo, seyyathidaṁ—
                </span>
            </span>
        </span>
        <span class="segment" id="sn56.11:3.3">
            <span class="root" lang="pli" translate="no">
                <span class="text" lang="la">
                    sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.
                </span>
            </span>
        </span>
        <span class="segment" id="sn56.11:3.4">
            <span class="root" lang="pli" translate="no">
                <span class="text" lang="la">
                    Ayaṁ kho sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati.
                </span>
            </span>
        </span>
    </p>
    <p>
        <span class="segment" id="sn56.11:4.1">
            <span class="root" lang="pli" translate="no">
                <span class="text" lang="la">
                    Idaṁ kho pana, bhikkhave, dukkhaṁ ariyasaccaṁ—
                </span>
            </span>
        </span>
        <span class="segment" id="sn56.11:4.2">
            <span class="root" lang="pli" translate="no">
                <span class="text" lang="la">
                    jātipi dukkhā, jarāpi dukkhā, byādhipi dukkho, maraṇampi dukkhaṁ, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ—saṅkhittena pañcupādānakkhandhā dukkhā.
                </span>
                <span class="variant" data-tooltip="Variant: pañcupādānakkhandhā → pañcupādānakkhandhāpi (pts1ed, mr) ">
                    Variant: pañcupādānakkhandhā → pañcupādānakkhandhāpi (pts1ed, mr)
                </span>
            </span>
        </span>
    </p>
    <p>
        <span class="segment" id="sn56.11:4.3">
            <span class="root" lang="pli" translate="no">
                <span class="text" lang="la">
                    Idaṁ kho pana, bhikkhave, dukkhasamudayaṁ ariyasaccaṁ—
                </span>
            </span>
        </span>
        <span class="segment" id="sn56.11:4.4">
            <span class="root" lang="pli" translate="no">
                <span class="text" lang="la">
                    yāyaṁ taṇhā ponobbhavikā nandirāgasahagatā tatratatrābhinandinī, seyyathidaṁ—
                </span>
                <span class="variant" data-tooltip="Variant: ponobbhavikā → ponobhavikā (bj) | seyyathidaṁ → seyyathīdaṁ (bj, sya-all, km, pts1ed) ">
                    Variant: ponobbhavikā → ponobhavikā (bj) | seyyathidaṁ → seyyathīdaṁ (bj, sya-all, km, pts1ed)
                </span>
            </span>
        </span>
        <span class="segment" id="sn56.11:4.5">
            <span class="root" lang="pli" translate="no">
                <span class="text" lang="la">
                    kāmataṇhā, bhavataṇhā, vibhavataṇhā.
                </span>
            </span>
        </span>
    </p>
    <p>
        <span class="segment" id="sn56.11:4.6">
            <span class="root" lang="pli" translate="no">
                <span class="text" lang="la">
                    Idaṁ kho pana, bhikkhave, dukkhanirodhaṁ ariyasaccaṁ—
                </span>
            </span>
        </span>
        <span class="segment" id="sn56.11:4.7">
            <span class="root" lang="pli" translate="no">
                <span class="text" lang="la">
                    yo tassāyeva taṇhāya asesavirāganirodho cāgo paṭinissaggo mutti anālayo.
                </span>
            </span>
        </span>
    </p>
    <p>
        <span class="segment" id="sn56.11:4.8">
            <span class="root" lang="pli" translate="no">
                <span class="text" lang="la">
                    Idaṁ kho pana, bhikkhave, dukkhanirodhagāminī paṭipadā ariyasaccaṁ—
                </span>
            </span>
        </span>
        <span class="segment" id="sn56.11:4.9">
            <span class="root" lang="pli" translate="no">
                <span class="text" lang="la">
                    ayameva ariyo aṭṭhaṅgiko maggo, seyyathidaṁ—
                </span>
            </span>
        </span>
        <span class="segment" id="sn56.11:4.10">
            <span class="root" lang="pli" translate="no">
                <span class="text" lang="la">
                    sammādiṭṭhi …pe… sammāsamādhi.
                </span>
            </span>
        </span>
    </p>
    <p>
        <span class="segment" id="sn56.11:5.1">
            <span class="root" lang="pli" translate="no">
                <span class="text" lang="la">
                    ‘Idaṁ dukkhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
        <span class="segment" id="sn56.11:5.2">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhaṁ ariyasaccaṁ pariññeyyan’ti me, bhikkhave, pubbe …pe… udapādi.
                </span>
            </span>
        </span>
        <span class="segment" id="sn56.11:5.3">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhaṁ ariyasaccaṁ pariññātan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
    </p>
    <p>
        <span class="segment" id="sn56.11:6.1">
            <span class="root" lang="pli" translate="no">
                <span class="text" lang="la">
                    ‘Idaṁ dukkhasamudayaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
        <span class="segment" id="sn56.11:6.2">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhasamudayaṁ ariyasaccaṁ pahātabban’ti me, bhikkhave, pubbe …pe… udapādi.
                </span>
            </span>
        </span>
        <span class="segment" id="sn56.11:6.3">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhasamudayaṁ ariyasaccaṁ pahīnan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
    </p>
    <p>
        <span class="segment" id="sn56.11:7.1">
            <span class="root" lang="pli" translate="no">
                <span class="text" lang="la">
                    ‘Idaṁ dukkhanirodhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
        <span class="segment" id="sn56.11:7.2">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhanirodhaṁ ariyasaccaṁ sacchikātabban’ti me, bhikkhave, pubbe …pe… udapādi.
                </span>
            </span>
        </span>
        <span class="segment" id="sn56.11:7.3">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhanirodhaṁ ariyasaccaṁ sacchikatan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
    </p>
    <p>
        <span class="segment" id="sn56.11:8.1">
            <span class="root" lang="pli" translate="no">
                <span class="text" lang="la">
                    ‘Idaṁ dukkhanirodhagāminī paṭipadā ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
        <span class="segment" id="sn56.11:8.2">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti me, bhikkhave, pubbe …pe… udapādi.
                </span>
            </span>
        </span>
        <span class="segment" id="sn56.11:8.3">
            <span class="root" lang="pli" translate="no">
                <span class="text" lang="la">
                    ‘Taṁ kho panidaṁ dukkhanirodhagāminī paṭipadā ariyasaccaṁ bhāvitan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.
                </span>
            </span>
        </span>
    </p>
    <p>
        <span class="segment" id="sn56.11:9.1">
            <span class="root" lang="pli" translate="no">
                <span class="text" lang="la">
                    Yāvakīvañca me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ ahosi, neva tāvāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ.
                </span>
                <span class="variant" data-tooltip="Variant: abhisambuddho’ti paccaññāsiṁ → abhisambuddho paccaññāsiṁ (bj, sya-all, km) ">
                    Variant: abhisambuddho’ti paccaññāsiṁ → abhisambuddho paccaññāsiṁ (bj, sya-all, km)
                </span>
            </span>
        </span>
    </p>
    <p>
        <span class="segment" id="sn56.11:10.1">
            <span class="root" lang="pli" translate="no">
                <span class="text" lang="la">
                    Yato ca kho me, bhikkhave, imesu catūsu ariyasaccesu evaṁ tiparivaṭṭaṁ dvādasākāraṁ yathābhūtaṁ ñāṇadassanaṁ suvisuddhaṁ ahosi, athāhaṁ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṁ sammāsambodhiṁ abhisambuddho’ti paccaññāsiṁ.
                </span>
            </span>
        </span>
    </p>
    <p>
        <span class="segment" id="sn56.11:10.2">
            <span class="root" lang="pli" translate="no">
                <span class="text" lang="la">
                    Ñāṇañca pana me dassanaṁ udapādi:
                </span>
            </span>
        </span>
        <span class="segment" id="sn56.11:10.3">
            <span class="root" lang="pli" translate="no">
                <span class="text" lang="la">
                    ‘akuppā me vimutti, ayamantimā jāti, natthi dāni punabbhavo’”ti.
                </span>
                <span class="variant" data-tooltip="Variant: vimutti → cetovimutti (bj, pts1ed) ">
                    Variant: vimutti → cetovimutti (bj, pts1ed)
                </span>
            </span>
        </span>
    </p>
    <p>
        <span class="segment" id="sn56.11:10.4">
            <span class="root" lang="pli" translate="no">
                <span class="text" lang="la">
                    Idamavoca bhagavā.
                </span>
            </span>
        </span>
        <span class="segment" id="sn56.11:10.5">
            <span class="root" lang="pli" translate="no">
                <span class="text" lang="la">
                    Attamanā pañcavaggiyā bhikkhū bhagavato bhāsitaṁ abhinandunti.
                </span>
            </span>
        </span>
    </p>
    <p>
        <span class="segment" id="sn56.11:11.1">
            <span class="root" lang="pli" translate="no">
                <span class="text" lang="la">
                    Imasmiñca pana veyyākaraṇasmiṁ bhaññamāne āyasmato koṇḍaññassa virajaṁ vītamalaṁ dhammacakkhuṁ udapādi:
                </span>
            </span>
        </span>
        <span class="segment" id="sn56.11:11.2">
            <span class="root" lang="pli" translate="no">
                <span class="text" lang="la">
                    “yaṁ kiñci samudayadhammaṁ sabbaṁ taṁ nirodhadhamman”ti.
                </span>
            </span>
        </span>
    </p>
    <p>
        <span class="segment" id="sn56.11:12.1">
            <span class="root" lang="pli" translate="no">
                <span class="text" lang="la">
                    Pavattite ca pana bhagavatā dhammacakke bhummā devā saddamanussāvesuṁ:
                </span>
            </span>
        </span>
        <span class="segment" id="sn56.11:12.2">
            <span class="root" lang="pli" translate="no">
                <span class="text" lang="la">
                    “etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti.
                </span>
            </span>
        </span>
    </p>
    <p>
        <span class="segment" id="sn56.11:12.3">
            <span class="root" lang="pli" translate="no">
                <span class="text" lang="la">
                    Bhummānaṁ devānaṁ saddaṁ sutvā cātumahārājikā devā saddamanussāvesuṁ:
                </span>
            </span>
        </span>
        <span class="segment" id="sn56.11:12.4">
            <span class="root" lang="pli" translate="no">
                <span class="text" lang="la">
                    “etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ, appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti.
                </span>
            </span>
        </span>
        <span class="segment" id="sn56.11:12.5">
            <span class="root" lang="pli" translate="no">
                <span class="text" lang="la">
                    Cātumahārājikānaṁ devānaṁ saddaṁ sutvā tāvatiṁsā devā …pe…
                </span>
            </span>
        </span>
        <span class="segment" id="sn56.11:12.6">
            <span class="root" lang="pli" translate="no">
                <span class="text" lang="la">
                    yāmā devā …pe…
                </span>
            </span>
        </span>
        <span class="segment" id="sn56.11:12.7">
            <span class="root" lang="pli" translate="no">
                <span class="text" lang="la">
                    tusitā devā …pe…
                </span>
            </span>
        </span>
        <span class="segment" id="sn56.11:12.8">
            <span class="root" lang="pli" translate="no">
                <span class="text" lang="la">
                    nimmānaratī devā …pe…
                </span>
            </span>
        </span>
        <span class="segment" id="sn56.11:12.9">
            <span class="root" lang="pli" translate="no">
                <span class="text" lang="la">
                    paranimmitavasavattī devā …pe…
                </span>
            </span>
        </span>
        <span class="segment" id="sn56.11:12.10">
            <span class="root" lang="pli" translate="no">
                <span class="text" lang="la">
                    brahmakāyikā devā saddamanussāvesuṁ:
                </span>
            </span>
        </span>
        <span class="segment" id="sn56.11:12.11">
            <span class="root" lang="pli" translate="no">
                <span class="text" lang="la">
                    “etaṁ bhagavatā bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti.
                </span>
            </span>
        </span>
    </p>
    <p>
        <span class="segment" id="sn56.11:13.1">
            <span class="root" lang="pli" translate="no">
                <span class="text" lang="la">
                    Itiha tena khaṇena tena layena tena muhuttena yāva brahmalokā saddo abbhuggacchi.
                </span>
                <span class="variant" data-tooltip="Variant: tena layena → etthantare pāṭho si, sya-all, km potthakesu ">
                    Variant: tena layena → etthantare pāṭho si, sya-all, km potthakesu
                </span>
            </span>
        </span>
        <span class="segment" id="sn56.11:13.2">
            <span class="root" lang="pli" translate="no">
                <span class="text" lang="la">
                    Ayañca dasasahassilokadhātu saṅkampi sampakampi sampavedhi, appamāṇo ca uḷāro obhāso loke pāturahosi atikkamma devānaṁ devānubhāvanti.
                </span>
            </span>
        </span>
    </p>
    <p>
        <span class="segment" id="sn56.11:14.1">
            <span class="root" lang="pli" translate="no">
                <span class="text" lang="la">
                    Atha kho bhagavā imaṁ udānaṁ udānesi:
                </span>
            </span>
        </span>
        <span class="segment" id="sn56.11:14.2">
            <span class="root" lang="pli" translate="no">
                <span class="text" lang="la">
                    “aññāsi vata bho, koṇḍañño, aññāsi vata bho, koṇḍañño”ti.
                </span>
            </span>
        </span>
    </p>
    <p>
        <span class="segment" id="sn56.11:14.3">
            <span class="root" lang="pli" translate="no">
                <span class="text" lang="la">
                    Iti hidaṁ āyasmato koṇḍaññassa “aññāsikoṇḍañño” tveva nāmaṁ ahosīti.
                </span>
            </span>
        </span>
    </p>
    <p class="endsutta">
        <span class="segment" id="sn56.11:14.4">
            <span class="root" lang="pli" translate="no">
                <span class="text" lang="la">
                    Paṭhamaṁ.
                </span>
            </span>
        </span>
    </p>
</article>